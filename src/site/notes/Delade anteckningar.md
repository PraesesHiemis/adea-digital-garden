---
{"dg-publish":true,"permalink":"/delade-anteckningar/"}
---

## Session 1 - 16 September 2024
När jag och Vampador återvände till hamnen med morgonens fångst, bemöttes vi av våra kompanjoner. Med hjälp av Bob-Figaro så offrade djungel dvärgen blodet från en djuphavsmarulk till sin underliga gud, eller dotter - hur det än funkar så tycker jag att hans ockulta ritualer är… bekanta från förr. 

Väl i hamnen så blev vi bemötta av Tim, ett gatubarn som säljer tidningar i Rover. Efter att ha köpt dagens utgåva så var det uppenbart att Tim hade något som tyngde på hans själ. Enligt barnet så har hans bror, Noa, försvunnit spårlöst. 

Med hjälp av Vampadors… instinkter, och Yrlas känsla för lokalbefolkningen, lyckades vi hitta spår av en kidnappning vid marknaden. Spåren ledde oss till en täckt mystisk figur som smög i alléernas mörker. Innan vi hann göra något så var varelsen på flykt genom gatorna. Som en jagande varg hade Vampador följt varelsen till en butikskällare. Yrla verkade illa till mods när jag rev ner källardörren - men vi hinner inte alltid vara försiktiga. 

Väl i källaren blev vi bemötta av en oroväckande sikt, varelsen hade mött en till av sin sort och något helt annat i källaren. Bakom flera bokhyllor kunde vi se nu hur varelserna verkade vara växter? Armar, ben, huvud och allt, fast gjorda av bark och blad. Fast mitt i rummet stod en enorm blomma. Isha, som vet mer än de flesta, talar tydligen deras språk, och hörde hur de sa: “Skydda hemligheten, för Vol’Moroth”. Striden följde kort därefter, med ingen större förlust på våran sida utöver Yrlas hygien. Huggna, slitna, och brända låg buskaget på marken livlöst. Varför finns det magiska växter i Rover? Hursomhelst hade vi hittat Noa, och tre andra kidnappade, i kokonger längst med väggarna. Vad ville de med dem?
   -*Dager Dromm*


## Session 2 - 27 September 2024
Köttätande växter? Vad kommer härnäst? Flygande grisar? Efter mogonens spektakel ville jag inget hällre än att masa mig tillbaka till Yrlas butik och ta ett lång, välförtjänt, badsaltsmättat bad men med vårt rådande umgänge är en andningspaus uppenbarligen bara något att drömma om. Vi gjorde vårt bästa för att luska ur offren vad som har hänt men det lämnade oss med mer frågor än svar, hur kom den större bästen in I källaren? Vad är de? Vart kommer de ifrån? Dager (som under tiden gjort sig "använbar" genom att stå och läsa morgonrevyn) pekade på en förvånandsvärt lämplig artickel om en trollkarl kallad Zefri som säger sig kan hjälpa vid fall av blodtörstig flora. 

Väl I monoliten gjorde jag vad jag gör bäst och flörtade oss först I receptionskön medans pojkarna gjorde osmidiga men tappra försök till att göra detsamma, vad hade de gjort utan mig? Zefri ser gammal och vis ut för en dödlig, hennes affär pekar åt ett långt liv brukat åt att forska om magiska artifakter… jag litar inte på henne för fem billoner, men hon verkar entusiastisk I att hjälpa oss med vårt hortikultura problem. Zefri har aldrig sätt något liknande, men hon verkar ha ett sätt att kommunisera med den nu förmultnande komposten. De verkar röra sig igenom staden I avloppsystemet, efter en snabbdiskurssion finns det bara ett alternativ, det är dags för ogräsrensning I kloakerna (för de andra då, inte en chans att jag sätter foten I ett sådant oheligt klaver).
*Med blixtar och dunder* 
   *-Isha*


## Session 3 - 18 November 2024
Vi begav oss ner i kloakerna på jakt efter fler av växtvarelserna. Nolan tog med sig en grupp från stadsvakten, och tillsammans sökte vi igenom varje unken vrå. sEfter minimal dispyt tog vi en av varelserna till fånga. Den gav oss inte mycket, bara mer om Volmoroth som expanderar ut ur Dhamavasha. Sen var den död. Sen var den något annat. Med lysande gröna ögon och en röst som var överallt samtidigt talade Volmoroth till oss. Jag såg honom som ett träd, mörkt och ensamt, men med rötter som band ihop och kontrollerade. Jag såg mig själv lyfta vapen mot min egen far. Jag kunde inte göra  något… Så länge Volmoroth finns är allt vi känner och älskar i fara. Han kommer inte att sluta, inte vila förrän han tagit över allt han kan nå. Vi har inget val här. Vi måste stoppa honom. 

De hade fler personer fångade i samma typ av kokonger som vi stött på tidigare. Vi lyckades få ut dem innan transformationen tog dem, men hur många fler har vi missat där ute? Hur många av de som gått förlorade ute i djungeln har gått samma öde till mötes? Och går de fortfarande att rädda? Kan transformationen vändas? Det var inget jag berättade för pappa och Freda innan jag gav mig av. Vad finns det för poäng med att väcka nya hopp eller sorger när det handlar om gissningar? De  har gått vidare och måste få fortsätta göra det tills jag vet säkert vad som hände.

Efter några dagar av förberedelser gav vi oss av. Nolan tog täten för expeditionen. Sätter vi situationens allvar åt sidan måste jag säga att det är väldigt fint att se en så väl respekterad och mäktig person bli så exalterad av att få styra ett luftskepp. Och det var ett helt otroligt skepp, och han passade väldigt bra i kaptensrollen och… Hursomhelst!

Vi flög fram över djungeln på jakt efter… Ja vad? Djungelns kärna? Ett stort träd? Den första tiden kändes det nästan som semester, resan betald, vacker utsikt, trevligt sällskap… Verkligheten gjorde sig dock snabbt påmind. En enorm vinranka sköts ut från djungeln och borrade sig rakt genom skeppet. Med min önskan till Isha gjorde vi ett tappert försök att rädda skeppet, men när rankan följdes av en attack från en enorm grå drake fanns ingen återvändo; Skeppet gav upp, och vi störtade mot marken. Vi gjorde vad vi kunde för att rädda så många som möjligt ur besättningen i fallet. Alla visste vad de skrev upp sig på, men det kändes nog inte verkligt förrän just i det ögonblicket.  

Så, nu är vi här, strandade i djupaste Dhamavasha, med oräknerliga dagsmarscher till fots till närmsta kända civilisation. Vi ska hitta Volmoroth, och vet inte ens vilket väderstreck vi ska börja gå mot… En sak är dock säker. Volmoroth vet att vi är här. 
   -*Yrla Vildrot*

## Session 4 - 2 December 2024
Efter en hård landning bland stora djungelträd och buskage lyckades ni samla ihop er och de andra överlevarna. Med vetskapen att mat och andra nödvändigheter var plaserade i luftskeppets akter begav ni er för att söka upp den avrivna delen av skeppet. Ni lokaliserade den utan större problem och hamnade i en kort strid mot några växtvarelser som försökte hoppa på er från skuggorna.

Ni beslutade att ni skulle börja bege er mot byn i den östra utkanten av djungeln. Eftersom de skadade soldaterna och matroserna inte skulle kunna hålla samma tempo som er i nuläget kommer de att följa efter i långsammare takt. Nolan och Mirage kommer att stanna med dem och leda dem.


## Session 5 - 25 Januari 2025
Dag 1: hej dagbok, idag började vi våran färd från lägret bort mot ddn lilla byn bortom älven. På vägen stötte vi på en gigantisk slingrande växt. Jag misstänker att den var köttätare men han inte inspektera saken närmare innan vampador med lust och skicklighet slaktade plantan och pressade dess innnanmäte till en härlig juice. 

Dag 2: Vandringen fortsatte idag. Mina ben värker efter gårdagen, och min enda matranson börjar kännas för lätt i väskan. Jag hoppas verkligen att vi hittar lite mat och ett varmt ställe att slå läger på snart. 

Dag 3: jag har redan tappat det. Det känns som att det är något i skogen som håller ett öga på oss. Dagarna börjar flyta ihop det ända som håller mig förankrad är skrivandet. Jag har börjat på en dikt. 

Dag 5: Jag har även funnit en vän. Han är mycket vänlig men har ett litet rubbat sinne. Gruppen döpte honom till Barkus 

Dag7: Idag kom vi äntligen fram till havet. Som en polstjärna har vampador guidat oss genom djungel ut till klipporna. Vi lyckades ta oss över floden och har slått läger vid strandkanten. Dager gjorde ett tafatt försök att fånga fisk, men som tur var har vampador ännu en gång räddat gruppen genom att servera en brakmåltid av kiwi med kiwi. Och jag har fler glada nyheter! Våra vänner lyckades signalera att dom har hittat någon slags belägring vid platsen där den gråa draken försvann. 

Dag 9: Hej kära dagbok, jag skriver detta från staden. Ursäkta att jag inte har skrivit på ett tag. Det har hänt så mycket. Vi har äntligen nått vårt mål, och vem hade kunnat tro att staden skulle vara så trevlig? Alla är extremt vänliga... kanske lite för vänliga. Jag vet inte om det bara är skuggan från djungelns trätoppar som skymmer mitt hjärta, men något känns skumt. Men nog om det! Partyt är bumpande, alla ser fantastiska ut, och alkoholen flödar. Särskilt för Dager, som gör sitt bästa för att agera wingman för yrla, med varierande framgång. Jag hoppas att det går vägen. Kärleken är verkligen fin ändå. Så nu sitter jag här vid strandkanten och ritar hjärtan i sandenmedan jag skriver de sista raderna på min dikt. Ditt eldiga hår väller som flammor över dina krämiga lår. Åh denna syn jag åtrår, som kaffe med påtår
-Bob Figaro

## Session 6 - 10 Februari 2025
Djungeln börjar ta på allas krafter och energier. Tröttheten förstör oss inifrån, jag kan se det på allas blickar. Även om alla gömmer det på sina egna sätt. Yrla verkar leta efter ett romantiskt ljus i vår hemska färd. Ishas hårda fasad börjar knäckas, även om hon inte själv hade erkänt det. Och Bob-Figaro försvinner in i prosa och dikt för att distrahera sig. Men resan verkar ta på Vampador mest, han har varit ännu mer mentallt distanserad det senaste dygnet än normalt. Kanske är det oron för sin dotter som har tagit honom fullständigt, eller någon obarmhärtig prestationsångest. Jag tror inte att Vampador har varit mentalt närvarande för en enda sak som har hänt idag, det är inte min plats att kommentera på det men jag blir oroad. Kanske ska jag skriva en lapp för att hjälpa honom komma ihåg. 

Hej Vampador, jag skriver detta brev för att jag trots allt bryr mig om dig, och förstår att vår resa kan vara stressande för dig. Här har du en punktlista på de händelser som du verkar ha missat de senaste 24 timmarna. - Dager Efter en kväll av tungt drickande verkar Yrla äntligen ha gjort sin kärleksförklaring till Nolan via den magiska stenen. Vissa kanske tycker att man borde ta sådana viktiga saker ansikte till ansikte, men alkoholen kan tala för en ibland. Tydligen ska de prata om allt när Nolan anländer till byn om några dagar.

Sylvarin vi hittade i djungeln, Barkus, har vaknat till och är vid sitt sinnes fulla bruk. Han heter Canach och har tydligen inte varit sig själv på väldigt länge. Han säger att han föll till en mordlysten galenskap efter att ha blivit bemött av en kvinnlig röst i sina drömmar. Rösten gjorde att han begav sig till djungeln efter att han hade dödat sina vänner. Som tur verkar byn av Ameyali vara skyddat från Vol’Maroths ondskefulla hjärnkontroll och därför har Canach vaknat till liv. På morgonkvisten så fanns det flera olika äventyrare i Ameyali som vi tog tid att prata med. De tre var Perrygo, Amaryllis, och Mareli d’Sante. 

Perrygo varnade oss för olika delar av djungeln: Till norr finns det ett mörkt berg fyllt med växtmonster som Perrigo själv har varit vid för länge sedan. Tydligen så verkar ondskan själv ha slagit rot där. Han varnar oss för att inte åka dit innan vi är helt förberedda för horderna av monster inom. Till syd finns det en övergiven stad som tillhörde djupgnomerna, kallad Provincia. Tydligen så var gnomerna forskare och filosofer som försökte upptäcka världens hemligheter. Men innan de hann bli klara med vad de än gjorde, så slaktades de mystiskt och oförklarligt för 40 år sedan. Kanske finns det fler ledtrådar att hitta angående vad Vol’Maroth är och hur han kan ta kontroll över andra. Vi bestämde oss för att åka hit härnäst. Snabbt nämnde också Perrygo att ett gäng resenärer från Chinoco stammen var på besök i Amayali. Men tyvärr vet inte Perrygo vart de tog vägen. 

Amaryllis, den andra Sylvarin i byn, hade, likt Canach, blivit förförd av djungeldrömmarna och begett sig hit efter att hon mördade sina vänner i ren galenskap. Hur dessa drömmar kan ta kontroll över Sylvari eller varför Vol’Maroth gör det vet vi inte än, men med tiden får vi nog veta mer. Hursomhelst verkar Amaryllis och Canach stanna kvar i Ameyali tills vidare. Sist, men inte minst, stötte vi på en Mareli d’Sante, en Tiefling sorcerer som var skeppsbruten i Ameyali. Mareli var trevlig och hjälpsam och gav oss information om den stora grå draken vi blev attackerad av. “Grådraken” är en så kallad Huggtandsdrake, en monstruös jägare som använder sig av råstyrka och att överfalla sina byten för att livnära sig själv. Huggtandsdraken andas ingen eld, men den sägs vara snabbare och starkare än andra drakar av sin ålder, men inte lika smart. Tydligen så har den gjort sitt nästa i bergen till syd, där en stam av Kentaurer, kallade Harathi-folket, bebor sig. 

Åtminstone, efter att vi hade pratat vidare med alla i byn så bestämde vi oss för att resa söderut. En hjälpsam Firbolg, kallad Galgus, erbjöd sig att teleportera oss till Provincia genom att öppna upp en portal i ett träd. Fråga mig inte hur det funkar, häxkonst är fortfarande inte för mig. Åtminstone, väl vid Principia hittade vi några smärre byggnader med en enorm borg i mitten. Djupgnomer bor under marken, i Underjorden, och vi misstänkte att borgen med sina stängda dörrar markerade en väg ner i underjorden. Med dörrarna öppna, stod vi inför en mörk nedgång - och med hemligheterna av Provincia snart framför oss.
   -*Dager Dromm*

## Session 7 - 17 Februari 2025
-

## Session 8 - 24 Februari 2025
-Yrla

## Session 9 - 29 Mars 2025
Den usle jordlöparen är vid liv, jag var naïve nog att tro att gudarna benådade mig den dagen, att åskan äntligen kommit för att förgöra de som använt mig och bryta mina kedjor. Men I själva verket gjorde de mig till åtlöje, lekte med mig när jag behövde dom mest. Jo, Adolyn är definitivt denna AD som jag sökt och om vad han säjer är sant, om han kan ogöra magin som bundit mig till ringen, något jag aldrig kunnat tro var möjligt, kan jag ha en chans. 

En sak I taget, jag behöver spår av al Zakahara's magi för att Adolin ska kunna fortsätta, och det finns bara ett ställe på detta dödliga plan han hade kunnat finnas. Jordriket är en ödslig plats, antingen öken så långt ögat kan nå eller karga berg utan spår av grönska. Öknen söder om Navarre har sedan jag kom hit gätt mig kalla kårar, jag hade trott att det mest var en kvarstående PTSD från min tid I jordriktet men nu vet jag utan tvekan att det var mer än så. Ödet leder mig nordväst och nordväst ska jag. 

Ja, när Dampador har löst problemen med sin klan det vill säja. Så det bär västerut, till drakberget där Lima verkar vara I fara. Med hjälp av min bottenlösa charm delar jag och Yrla kanot med Dager, för att han är måttlingt stark men mest för att 3 dagar I en kanot med Vampador låter som mitt personliga helvete. Dager verkar gärna vela ro helt själv medas Yrla och jag dukar upp för piknik för två så förutom av att jag blev skvättad av lite vatten ett par gånger var resan relativt smärtfri. Det dröjer inte lång tid försen den monstuösa huggdraken blåttas över bergstopparna men innan vi börjar den långa vandringen upp för bergskanten skymtar vi ett gäng orcher I en skogsmynning. Ett gäng orcher som Dager verkar näst intill skräckslagen av att se. På grund av hans usla fotfäste går det inte lång tid innan han trillar ut ur buskaget rätt framför näsan på dem. Men vad är detta? De verkar känna varandra, och Dager kallar den större orchen för… pappa? Denna historia bara måste jag höra. Men han få ta den påvägen norrut, för jag har bråttom! 

När jag sätter klorna I Ali al Zakhara finns det ingen gud på detta plan och det näste som kan benåda honom till en kvick död, det svär jag på de hundra tusentals gravar som täcker Deavastana idag. 
-med blixtar och dunder, Isha.

## Session 10 - 5 April 2025
Mycket har hänt de senaste dagarna. Familj har återförenats på många fronter och monster har besegrats. Efter att ha begett oss söderut till det kluvna berget (Är det faktiskt kluvet eller är det bara två berg på kartan?) fann vi oss anföllna av min fader och Krogg den Tre-ögde. Vi besegrade dem i vacker strid, även om Krogg, lurig som alltid, försökte fuska med sin mörka skogsmagi. Jag hatar magi. 

Efter att Krogg föll återförenades jag med min fader, som berättade att han spenderat det senaste året som en knäckt slav till Krogg. Tillsammans med resten av Skarås klanen, där flera av mina före-detta klanmedlemmar verkar ha blivit samma monster som Krogg, attackerade de Chinoko staden och tog Lima. Som tur var Lima vid liv, och Vampador kunde återförenas med henne efter en snabb konflikt med huggtandsdraken. Vi bestämde oss efter mycket käftande och en natts vila att bege oss österut för att hitta fler från Vampadors stam och låta draken var. Ett beslut utan tvekan, men jag ger mig. En ny dag står framför oss, och med nya kunskaper och förmågor börjar vår march.
-Dager Dromm

## Session 11 - 5 Maj 2025
Inträngda i en liten grotta på en klippavsats i berget till söder satt en grupp äventyrare och planerade sin flykt från den evigt vakande grå-draken. Draken, som har legat på lur ända sedan gruppen började bestiga berget, var redo att anfalla så fort de visade sig. De behövde hitta ett sätt att distrahera Draken. En av gruppmedlemmarna, ett uråldrigt andeväsen, frammanade en illusion för att lura bort draken och ge gruppen ett litet försprång ned mot säkerheten bland de tjocka trädstammarna i djungeln. Draken var snart ikapp dem men de slapp undan och lyckades gömma sig under jord och mark.

När draken var tvungen att medge sin förlust och flyga iväg kunde äventyrarna fortsätta på sin färd. Det sägs att de stötte på förhistoriska varelser och hörde ljud från djungelns många farliga varelser färdas med vinden. När de närmade sig slutet av sin färd, och därmed snart hade återfört det gudomliga präst barnet till sitt folk, ska de ha stött på en mäktig jord ande som hade historia med vind anden i gruppen. Han var där för de hade något som han eftersökte, vad vet vi inte. Men han kom inte tomhänt utan hade tagit storm magikerns familj tillfånga och försökte använda dem som utpressning mot gruppen. Gruppen lyckades nätt och jämnt ta sig ur situationen men jord anden lyckades fly med en av sina gisslan. 

Med ett brådskande nyfunnet mål genomförde de sin färd mot de mystiska djungel dvärgarnas tillhåll och sedan vidare mot öknen på andra sidan bergskedjan. Mot ett torn de hoppades att han skulle befinna sig.
-Utdrag från sagobok, 1013 PFM

## Session 12 - 4 September 2025
