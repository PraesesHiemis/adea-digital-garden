---
{"dg-publish":true,"permalink":"/lore-handouts/"}
---

#### Varelsen Vol’Maroth och dess ursprung - En vetenskaplig diskussion
För att summera denna diskussion. Varelsen känd som Vol’Maroth är sannolikt en uråldrig varelse som har levt i åtminstone hundratals år. Om den alltid har varit ondsint kan vi inte veta men de äldsta av vårt folk påpekar förändringar i stora delar av djungeln efter att en annan varelse uppkom, känd som Den Oförgänglige. En varelse som begravdes långt under marken av gudinnan Sunne under The Fracture. 

Vi teoretiserar att den i samband med att den rev genom undermarken, då den ska ha legat till grund för Verdans uppkomst, även infekterade andra delar av djungeln. Det uppgavs att regnskogen ska ha upplevt torka och att farliga varelser ska ha uppkommit i samma område. Det är inte osannolikt att Den Oförgänglige antingen skapade eller infekterade Vol’Maroth samtidigt. Och sjukdomen har spridit sig sedan dess, allteftersom Vol’Maroth och dess undersåtar växer i antal och makt.

Baserat på ett fåtal exkursioner tror vi att Vol’Maroth befinner sig under marken som sin skapare gjorde en gång i tiden. Det finns vägar som leder djupt ner i bergen i den norra delen av djungeln. Men efter att vi har varit där och undersökt har fasansfulla monster börjat hålla vakt. Vi har inte vågat oss tillbaka på grund av det. Varelserna verkar styras av någon sorts kollektivt medvetande, till vilket Vol’Maroth måste ligga till grund. Det enda sättet att göra djungeln säkrare igen är att bli av med sinnet bakom dem.


#### Djungel anden, en folksägen eller ett helgon?
Legender och sagor har talat om en ande som ska ha inflytande över livet i djungeln. Växter kan gro på platser de normalt skulle dö ut, på de torra bergstopparna som vetter åt öknen och på de skuggiga platserna dit solen aldrig når. Med hennes inflytande ska träd kunna gå från ett frö till fullvuxna på ett fåtal timmar. Livet i djungeln anser vissa ha uppkommit från denna naturliga väktare, Andelise.  
  
Men dagsläget är inte lika underbart som tidigare. Ett rimligt antagande, om denna djungelns väktare faktiskt finns, är att något har hänt henne. Saken är den att det i dagsläget inte finns bevis eller belägg för hennes existens. Och i och med djungelns tillstånd är önsketänkande svårt. Men historien har vid flera tillfällen visat att det finns sanning i myter. Kanske är det fallet här också.